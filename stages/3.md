# Etap 3 - Określone cele i zakres prac, uruchomione narzędzia

## Demo

Jako część etapu zdecydowano się na stworzenie prostego [demo](../sumo-app/demo.ipynb), które na przykładowym modelu stworzonym w poprzednim 
etapie będzie optymalizować ruch drogowy za pomocą algorytmu ewolucyjnego. Do przygotowania go zdecydowano się na
zmianę narzędzi. Zamiast **traCI** zdecydowano się na **libsumo**, ponieważ biblioteka ta według dokumentacji SUMO jest
szybsza, kiedy nie jest wykorzystywany interfejs graficzny, a posiada to samo API co **traCI**. Jako narzędzie do
algorytmów ewolucyjnych zdecydowano się na **pymoo**, ponieważ posiada szeroki zasób algorytmów optymalizacyjnych.

Jako funkcję fitness przyjęto średni czas postoju pojazdów na skrzyżowaniach w trakcie jednej godziny symulacji.
Celem jest minimalizacja tej wartości.
Osobnik w populacji jest reprezentowany jako czasy poszczególnych faz świateł na skrzyżowaniu.
W ramach demo przetestowano użycie dwóch algorytmów optymalizacyjnych z biblioteki **pymoo**: klasycznego algorytmu
genetycznego oraz algorytmu NSGA-II.

Niestety, wyniki uzyskane w ramach demo nie były zadowalające. Porównując je z wynikami uzyskanymi z domyślnymi
czasami faz świateł są one gorsze, nawet dla przypadku, gdy algorytm ewolucyjny startował z populacji 100 osobników.
Sugeruje to że należy zmienić sposób reprezentacji osobnika oraz funkcję fitness.

## Cele
- Zamodelowanie finalnego modelu symulacji ruchu drogowego w SUMO, które będzie cechowało się krótkim czasem trwania
symulacji, a jednocześnie będzie na tyle skomplikowane, aby proces optymalizacji za pomocą algorytmu ewolucyjnego miał 
sens.
- Wybranie sposobu reprezentacji osobnika w populacji oraz funkcji fitness, które pozwolą na 
faktyczną optymalizację ruchu drogowego
- Wybranie kilku algorytmów optymalizacyjnych z biblioteki **pymoo** w celu porównania ich wyników.
- Dostosowanie hiperparametrów algorytmów optymalizacyjnych w celu uzyskania jak najlepszych wyników.